---
title: 1.   Welkom - Bienvenue
image: "/images/Screenshot_2020-09-02-21-57-13-302_com.google.android.apps.photos.jpg"
description: Welkom op onze bruiloft!
gallery:
- "/images/02-05-2015.png"

---
## NEDERLANDS

Français en dessous de cette page...

#### DE LIEFDE

Onze liefde is gestoeld in een aantal kernwoorden: Eerlijkheid, openheid, persoonlijke groei, elkaar spiegelen, compassie, toewijding, plezier, luisteren, elkaar echt zien, steun, veel te lief voor elkaar, moed, durf, uitdaging, perfectionisme, kinderlijke speelsheid, nieuwsgierigheid, intuïtie, gevoel, wijsheid, kennis, groots dromen, natuur en buiten zijn. Wij zijn een super team als je het ons vraagt!

Na 7 jaar samenzijn en na 5 jaar samenwonen, gaan wij ons in het echt verbinden: Eind augustus vieren wij de liefde graag met jullie! We begonnen in een roerige tijd van wonen in Parijs (Peter Jan) en een burn-out (Rosanna) en nu staan we opnieuw in een roerige tijd van het roer helemaal omgooien en voor zichzelf beginnen (Rosanna) en uit het dal van de burn-out klimmen (Peter Jan). Het lijkt of we elkaar in de storm blijven vinden! Bij jou kom ik thuis.

![](/images/02-05-2015.png)

#### NATUUR

We hebben elkaar echt gevonden in onze liefde voor de natuur en onze wil om te groeien naar de natuur toe. Het voelt als avontuur en uitdaging. En wij houden beiden wel van een uitdaging! Dit houdt in dat we met speelsheid en nieuwsgierigheid elke dag weer iets nieuws leren over de natuur dichter bij ons halen. We begonnen met een paar planten in huis. Rosanna vond al gauw 'een paar' niet genoeg en ons huis werd een enorme Urban Jungle. In de eerste week van samenwonen legden we al direct een tuin aan voor en achter ons appartement. We hielden van het ontwerpen ervan, de planten aanleggen en telkens nieuwe invullingen vinden. We begonnen met plantjes zoals we dat kenden in tuinen, zoals bij onze ouders. Na enige tijd is er een verlangen ontstaan om een groter stuk land te bezitten, waar we meer onze gang kunnen gaan. En dit keer niet per se met de gangbare tuinplanten; we hebben namelijk een droom.

#### ONZE GROTE DROOM

Wat ons heel leuk lijkt is om te werken aan jaarronde voedselvoorziening, verbetering van biodiversiteit, vasthouden van water in de bodem, natuurlijke beschaduwing, CO2 opslag, verbetering van de bodem en daarmee van de kwaliteit van het voedsel dat je ervan oogst, verbetering van wateropvang en waterkwaliteit. De concepten van voedselbossen, permacultuur en lokale teelt verankeren zich steeds meer in onze harten. Nu al zien, ruiken en proeven we al het lekkers wat wij er graag mee koken als twee amateurkoks! Onze achtergrond in biologie zal hier zeker een rol in spelen. We zagen in onze tuin na langere tijd ook in hoe onkruid helemaal geen onkruid hoeft te zijn en het mooi of nuttig kan zijn. Wat als we de natuur zijn gang laten gaan? De manier waarop we het willen toepassen, zit hierin verankerd. Met een luisterend oor naar wat de natuur ons al vertelt, kun je meewerken in plaats van vanuit het hoofd hard te werken. Creatieve manieren, anders denken en anders handelen zit in onze aard en hiermee kijken we opnieuw naar het inkopen van onze boodschappen, koken, verspilling, gebruik en het hebben van spullen en meer. Een enorme, leuke en uitdagende leerweg.

#### HET CONCEPT VAN DE BRUILOFT

Met deze passie en blik op de toekomst, organiseren wij onze bruiloft. De viering van onze liefde. Voor elkaar. Voor de natuur. Hier willen we graag anderen mee inspireren. Wat dit concreet inhoudt...

...onze bruiloft vindt plaats in het groen, tussen de bomen en hopelijk in de zon, omgeven door het geluid van vogels en de geur van bloemen, bladeren en het buitenleven. Er is een grote stretchtent aanwezig met als ondergrond een vlondervloer. Het pad ernaartoe is gras, grond of grind. Het is dus handig om hier je schoen- en kledingkeuze op aan te passen.

...het kan regenachtig zijn. Ook dat hoort erbij. Bij slecht weer hebben we gelukkig een mooi alternatief dat geheel overdekt is.

...[**Cloo&Leyn**](https://cloo-leyn.nl/) en hun Groentelab zullen ons gedurende de dag verrassen met hun smakelijke creaties aan hapjes en drankjes. Zij experimenteren graag met lokaal eten, ongewone producten, (vergeten) groenten en eigen kweek uit hun eigen voedselbos. Het eten zal voornamelijk plantaardig zijn met groenten en fruit uit het seizoen en van lokale teelt. In samenwerking met Liesbeth van de Wiel die ons helpt met het regelen van de grove zaken rondom de bruiloft.

...de zoetigheden worden verzorgd door Sascha van [**Zoete Koek**](https://www.instagram.com/_zoetekoek/?hl=en), zij is ook werkzaam in restaurant [**Kasvio **](https://kasvio.nl/)(diner tip!). Zij maakt uitsluitend veganistische pattiserie. Prachtige en smakelijke creaties.

...alle spullen een versieringen op de locatie zijn zoveel mogelijk gehuurd, geleend of vanuit eigen gebruik.

...de keuze voor bloemen en decoratie zijn ook zoveel mogelijk afgestemd op het seizoen. Samengesteld door niemand minder dan Jan Hooikaas, de vader van Peter Jan.

...er zal een begeleide rondleiding zijn door het park met een gids. Mocht je geïnteresseerd zijn, dan is dit je kans!

...we ontvangen liever geen tastbare cadeau's. Zie [**deze pagina**](https://peterjanrosanna.netlify.app/post/post-4/) voor meer informatie.

Voor het programma, zie [**deze pagina**](https://peterjanrosanna.netlify.app/post/post-10/ "Programma").

#### DRESS CODE

Zomer Sjiek

#### RSVP

Wij kijken er enorm naar uit jullie te mogen ontvangen op deze mooie en speciale dag! Ter voorbereiding vragen wij jullie om 2 dingen te doen:

* Geef je aanwezigheid door aan ons via een mail naar trouwen.tussen.de.bomen@gmail.com. Wij vragen je de kinderen thuis, bij oma en opa of bij de oppas te laten.
* Voeg je favoriete muziek toe aan deze aanmeldingsmail of direct in de Spotify Playlist: [**PJ&ROOS Wedding Requests Playlist**.](https://open.spotify.com/playlist/0GHY1fGdvU6bQpLyV5RMff?si=ecaee2e2e45f427f&pt=36ed066f167081f083351141ed6e3d3c "PJ&ROOS Wedding Requests Playlist")

![](/images/img_20220515_174756.jpg)

***

# Français

#### L'AMOUR

Na 7 jaar samenzijn, gaan wij ons in het echt verbinden.

#### NATURE

We hebben elkaar echt gevonden in onze liefde voor de natuur en onze wil om te groeien naar de natuur toe.

#### NOTRE RÈVE

We dromen over jaarronde voedselvoorziening,

#### CONCEPT DE LA MARIAGE

Met dit verlangen, deze passie, organis

#### PROGRAMME

Voor het programma, zie [deze pagina](https://peterjanrosanna.netlify.app/post/post-10/).

#### CODE VESTIMENTAIRE

Zomer Sjiek

#### RSVP

Wij kijken er enorm naar uit jullie te mogen ontvangen op deze mooie en speciale dag! Ter voorbereiding vragen wij jullie om 2 dingen te doen:

* Geef je aanwezigheid door aan ons via een mail naar trouwen.tussen.de.bomen@gmail.com. Wij vragen je je kinderen thuis, bij oma en opa of bij de oppas te laten.
* Voeg je favoriete muziek toe aan deze aanmeldingsmail of direct in de Spotify Playlist: [PJ&ROOS Wedding Requests Playlist.](https://open.spotify.com/playlist/0GHY1fGdvU6bQpLyV5RMff?si=ecaee2e2e45f427f&pt=36ed066f167081f083351141ed6e3d3c)