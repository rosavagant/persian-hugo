---
title: 1.   Welkom - Bienvenue
image: "/images/Screenshot_2020-09-02-21-57-13-302_com.google.android.apps.photos.jpg"
description: Welkom op onze bruiloft!

---
#### DE LIEFDE

Na 7 jaar samenzijn, gaan wij ons in het echt verbinden. Eind augustus vieren wij de liefde graag met jullie.
Op de bruiloft hopen we jullie hiervan een mooi kijkje te geven in ons samenzijn.
Kernwoorden die onze relatie weergeven zijn persoonlijke groei, elkaar spiegelen, compassie, toewijding, plezier, luisteren, elkaar echt zien, steun, moed, durf, uitdaging, perfectionisme, speelsheid, nieuwsgierigheid, intuïtie, gevoel, wijsheid, kennis, groots dromen, natuur en buiten zijn.

 ![](/images/02-05-2015.png)

#### NATUUR

We hebben elkaar echt gevonden in onze liefde voor de natuur en onze wil om te groeien naar de natuur toe. Het voelt als avontuur en uitdaging. En wij houden beiden wel van een uitdaging! Dit houdt in dat we met speelsheid en nieuwsgierigheid elke dag weer iets nieuws leren over de natuur dichter bij ons halen. We begonnen met een paar planten in huis. Rosanna vond al gauw 'een paar' niet genoeg en ons huis werd een enorme Urban Jungle. In de eerste week van samenwonen legden we al direct een tuin aan voor en achter ons appartement. We hielden van het ontwerpen ervan, de planten aanleggen en telkens nieuwe invullingen vinden. We begonnen met plantjes zoals we dat kenden in tuinen, zoals bij onze ouders. Na enige tijd ontstond een enorm verlangen om een groter stuk land te bezitten, waar we meer onze gang konden gaan. En dit keer niet per se met de gangbare tuinplanten. We hebben namelijk een droom.

#### ONZE GROTE DROOM

We dromen over jaarronde voedselvoorziening, verbetering van biodiversiteit, vasthouden van water in de bodem, natuurlijke beschaduwing, CO2 opslag, verbetering van de bodem en daarmee van de kwaliteit van het voedsel dat je ervan oogst, verbetering van wateropvang en waterkwaliteit. De concepten van voedselbossen, permacultuur en lokale teelt verankeren steeds meer in onze harten. En we zien, ruiken en proeven al het lekkers al wat wij er graag mee koken als twee amateurkoks! Onze achtergrond in Biologie zal hier zeker een rol spelen. We zagen in onze tuin na langere tijd ook in hoe onkruid helemaal geen onkruid hoeft te zijn en het mooi of nuttig kan zijn. Wat als we de natuur zijn gang laten gaan? De manier waarop we het willen toepassen, zit hierin verankerd. Met een luisterend oor naar wat de natuur ons al vertelt, kun je meewerken in plaats van vanuit het hoofd hard te werken. Creatieve manieren, anders denken en anders handelen zit in onze aard en hiermee kijken we opnieuw naar het inkopen van onze boodschappen, koken, verspilling, gebruik en het hebben van spullen en meer. Een enorme, leuke en uitdagende leerweg.

#### CONCEPT BRUILOFT

Met dit verlangen, deze passie, organiseren wij onze bruiloft. De viering van onze liefde. Voor elkaar. Voor de natuur. En we inspireren er graag anderen mee.
Wat dit concreet inhoudt...

...onze bruiloft vindt plaats in het groen, tussen de bomen, (hopelijk) in de zon, omgeven door het geluid van vogels en de geur van bloemen en bladeren. Er is een grote stretchtent aanwezig met als ondergrond een houten vlondervloer. Het pad ernaartoe is gras, grond of grind. Let hier dus op met je kleding en schoenenkeuze.

...het kan regenachtig zijn, ook dat hoort erbij. Wel hebben we bij slecht weer een mooi alternatief, dat geheel overdekt is.

...de catering is Cloo&Leyn van het Groentelab. Zij experimenteren met lokaal eten, vergeten groenten en hebben een eigen voedselbos. Het eten zal voornamelijk veganistisch zijn met groenten en fruit uit het seizoen van lokale teelt.

...de zoetigheden worden voorzien door Sascha van Zoete Koek. Zij maakt uitsluitend veganistische pattiserie. Prachtige en smakelijke creaties.

...alle spullen een versieringen op de locatie zijn gehuurd, geleend of vanuit eigen gebruik.

...de bloemen komen uit het seizoen en zijn uit Nederland. Samengesteld door niemand minder dan Jan Hooikaas, de vader van Peter Jan.

...er een geleide rondleiding zal zijn door het park met gids voor wie geïnteresseerd is.

...wij wensen geen tastbare cadeau's te ontvangen. Naast dat wij van alle gemakken voorzien zijn, ons huis vol is en de kans nog niet groot zien dat wij snel zullen verhuizen, hebben wij de wens om zo min mogelijk afval te creëren. Waar wij iets krijgen, zullen wij namelijk iets moeten wegdoen en dat willen wij niet.

#### CADEAUS

Zie [deze pagina](https://peterjanrosanna.netlify.app/post/post-4/) voor meer informatie.

#### PROGRAMMA

Voor het programma, zie [deze pagina](https://peterjanrosanna.netlify.app/post/post-10/).

#### DRESS CODE

Zomer Sjiek


## RSVP

Wij kijken er enorm naar uit jullie te mogen ontvangen op deze mooie en speciale dag! Ter voorbereiding vragen wij jullie om 2 dingen te doen:

* Geef je aanwezigheid door aan ons via een mail naar trouwen.tussen.de.bomen@gmail.com. Wij vragen je je kinderen thuis, bij oma en opa of bij de oppas te laten.
* Voeg je favoriete muziek toe aan deze aanmeldingsmail of direct in de Spotify Playlist: [PJ&ROOS Wedding Requests Playlist.](https://open.spotify.com/playlist/0GHY1fGdvU6bQpLyV5RMff?si=ecaee2e2e45f427f&pt=36ed066f167081f083351141ed6e3d3c)